
Jäykkä ja huumorintajuton tiimimme etsii täydennystä Helsingin Ruoholahden toimistoon.

Haluatko pysytellä kaukana kehityksen kärjestä,
nostaa jalat pöydälle ja vältellä vastuuta sekä uusia haasteita?
Onko työilmapiiri sinulle yksi ja sama kunhan palkka rapsahtaa tilille?
Laita hakemus!

Tiimi:

 Tiimissämme vallitsee vaivaantunut ilmapiiri, jonka rikkoo ainoastaan satunnaiset tiuskahdukset ja krooninen mutina.
 Jokainen tiimissämme on oppinut kantapään kautta välttelemään vastuuta ja pelkäämään kysymistä.
 Keskenään pyrimme kommunikoimaan mahdollisimman vähän ja lakaisemaan kaikki vastoinkäymiset maton alle.
 Pakollisissa pystypalavereissa ammumme kilpaa ideoita alas ja riitelemme tiskivuoroista.

Työpaikka:

 Toimistomme sijaitsee harmaan tuulisessa Ruoholahdessa.
 Jo hieman rupsahtaneet toimitilamme tarjoavat masentavan näkymän Hietaniemen hautausmaalle.
 Samoissa tiloissa työskentelevä toimitusjohtaja käy myös säännöllisesti puheltelemassa niskaan.
 Kenelläkään työntekijöistä ei ole mahdollisuutta vaikuttaa omiin työvälineisiin.
 Uusille työntekijöille olemme kasanneet toimipisteet vanhaksi jääneistä koneista.


Eteneminen:

 Yrityksemme rakenne on voimakkaasti hierarkinen,
 jonka ansiosta nousujohteessa olevien työntekijöiden uraputket saadaan jäähdytettyä ripeästi.
 Taralla työaikaseurannalla pyrimme varmistamaan ettet tuhlaa aikaasi perheesi parissa tai muiden omien asioitesi hoitoon.
 Etänä työskenteleminen on kielletty.

Tarjoamme:

- Kilpailukyvyttömän ja epäreilun palkan.
- Liukumattoman työajan 8-17.
- Mahdollisuuden työskennellä valvotusti toimistolla.
-

Odotamme hakijoilta:

 - Negatiivista asennetta
 - Halukkuutta pysyä hyväksi todetuissa toimintatavoissa
 - Kykyä valehdella ja siirtää vastuuta
 - Plussaa ennkkoluuloisesta asenteesta sosiaalisia medioita kohtaan.


Ota yhteyttä:

 Pyrimme ylenkatsomaan kaikki hakemukset verkkaisesti läpi
 ja vastailemme silloin kun huvittaa.

 Daniel Wellner
 daniel.wellner@sysart.fi
 040-123456


 [Kuva]

 <- Sysart.fi <- Muut uravaihtoehdot





